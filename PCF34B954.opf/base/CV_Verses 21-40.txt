spaṅ bya bud med chags ston pa | | chags pa ma yin ’dod chags so | |sdig ’dod yon tan med bźin
du | | yon tan ldan par tshul ’chos pa’o | |

’dod chen śin tu brkam pa ste | | chog śes dpal las ’da’ ba’o | |thob ’dod bdag ñid ci nas kyaṅ
| | yon tan yaṅ dag ldan śes ’dod | |

mi bzod gnod pa byed pa daṅ | | sdug bsṅal dag kyaṅ mi bzod pa’o | |tshul med slob dpon bla
ma yi | | bya ba rnams la ma gus pa’o | |

bka’ blo bde ba ma yin gaṅ | | chos mthun tshig smras ma gus pa’o | |ñe du daṅ ’brel rnam rtog
ni | | ñe du la byams chags pa’o | |

de bźin yul sred de don du | | de yi yon tan brjod pa’o | |de bźin mi ’chi rtog pa gaṅ | | ’chi
ba’i ’jigs pas mi dogs pa’o | |

rjes rnam rig daṅ ldan rtog ni | | bdag ñid ci nas gźan dag gi | |yon tan bdog pa’i rnam pa
yis | | bla mar byed par ’gyur sñam pa’o | |

gźan rjes chags daṅ ldan pa yi | | rnam rtog gaṅ yin gźan dag la | |chags daṅ gnod sems reg
pa yis | | phan daṅ mi phan rnams sems pa’o | |

mi dga’ brtan pa med pa yi | | phrad ’dod brñogs pa’i yid yin no | |sñoms pa brtson pa med pa’i
lus | | sgyid lug don ni ñes pa yin | |

’gyur ba ñon moṅs dbaṅ gis ni | | lus daṅ kha dog ’gyur ba’o | |zas mi ’dod pa bza’ drags pas
| | lus mi bde ba yin par bśad | |

sems ni śin tu dma’ ba ñid | | sems źum yin pa ñid du bstan | |’dod ’dun yon tan lṅa dag la
| | ’dod pa don du gñer ba ñid | |

gnod sems bdag daṅ grogs daṅ dgra’i | | phyogs la dus gsum don min pa | |dogs pa’i gźan la gnod
pa’i sems | | rgyu dgu las ni byuṅ ba yin | |

lus sems lci phyir las bral ba | | gaṅ yin pa ni rmi ba’o | |gñid ni gñid ñid rgod pa ni | |
lus sems rab tu ma źi ba’o | |

’gyod pa ṅan par byas la ’gyod | | phyis gtuṅ ba las byuṅ ba’o|| bden daṅ dkon mchog gsum sogs
la | | blo rnam gñis ni the tshom mo | |

de dag byaṅ chub sems dpas spaṅ | | sdom brtson can gyis lhag par spaṅ | |ñes pa de rnams daṅ
bral ba | | yon tan rnams la bde blag brten | |

de la byaṅ chub sems dpa’ yi | | yon tan mdor brtan bya ba ni | |sbyin daṅ tshul khrims bzod
brtson ’grus | | bsam gtan śes rab sñiṅ brtse sogs | |

sbyin pa raṅ nor yoṅs gtoṅ ba | | tshul khrims gźan phan bya ba’o | |bzod pa khro ba spaṅs ba
ste | | brtson ’grus dge la spro ba ñid | |

bsam gtan rtse gcig ñon moṅs med | | śes rab bden don gtan la ’bebs | |sñiṅ brtse sems can thams
cad la | | sñiṅ rje ro gcig blo gros so | |

sbyin pas loṅs spyod khrims kyis bde | | bzod pas mdaṅs ldan brtson pas brjid | |bsam gtan gyis
źi blo yis grol | | sñiṅ brtse bas ni don kun ’grub | |

bdun po ’di dag ma lus par | | cig car pha rol phyin pa yis | |ye śes bsam gyis mi khyab yul
| | ’jig rten mgon po ñid thob ’gyur | |

ji ltar ñan thos theg pa la | | ñan thos sa ni brgyad bśad pa | |de bźin theg pa chen po la
| | byaṅ chub sems dpa’i sa bcu’o | |

