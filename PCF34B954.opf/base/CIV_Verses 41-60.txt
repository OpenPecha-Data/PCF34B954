rgyal po gtoṅ ba’i ṅaṅ tshul can | | brjid daṅ ldan na dga’ ’gyur te | |sug smel na le śam rtsub
pa’i | | śa kha ra yi la du bźin | |

de ltar rigs pas dpyad na ni | | khyod kyi rgyal srid ’god mi ’gyur | |rigs pa ma yin mi ’gyur
źiṅ | | chos min ma yin chos su ’gyur | |

rgyal srid ’jig rten pha rol nas | | bsnams te ma byon bsnams mi ’gyur | |chos kyis sñems pas
de’i slad du | | chos min khyod kyis bgyi mi rigs | |

’tshog chas zoṅ ni rgyal srid kyis | | sdug bsṅal ’tshog chas brgyud pa dag | |ci nas bsgrub
par mi ’gyur bar | | rgyal po de ltar nan tan mdzod | |

’tshog chas zoṅ ni rgyal srid kyis | | rgyal srid ’tshog chas brgyud pa dag | |rgyal po ci nas
mñes ’gyur ba | | de lta bur ni nan tan mdzod | |

gliṅ ba źi pa yi sa thob kyaṅ | | ’khor los sgyur ba’i bde ba ni | |lus kyi dag daṅ sems kyi
ste | | ’di gñis kho nar zad par ’dod | |

lus kyi tshor ba bde ba ni | | sdug bsṅal phyir na bcos pa tsam | |sems kyi ’du śes raṅ bźin
te | | rtog pas byas pa kho nar zad | |

’jig rten bde ba’i bdog pa kun | | sdug bsṅal phyir ni bcos tsam daṅ | |rtog pa tsam ñid yin
de’i phyir | | de ni don du don med do | |

gliṅ daṅ yul daṅ gnas daṅ khyim | | khyogs daṅ stan daṅ gos rnams daṅ | |mal cha bza’ btuṅ glaṅ
po rta | | bud med spyad bya re rer zad | |

gaṅ tshe gaṅ la sems ’jug pa | | de tshe de yis bde źes grag | |lhag ma yid la mi byed pas |
| de tshe don du don med ñid | |

mig la sogs pa’i dbaṅ po ldas | | yul lṅa ’dzin tshe gaṅ gi phyir | |rtog par mi byed de yi
phyir | | de tshe de la bde ba med | |

gaṅ tshe yul ni gaṅ daṅ gaṅ | | dbaṅ po gaṅ gis śes gyur pa | |de tshe lhag mas lhag ma min
| | gaṅ tshe de phyir don med ñid | |

dbaṅ po yis ni dmigs gyur pa | | ’das pa’i yul gyi rnam pa la | |yid kyis dmigs nas rtogs pa
na | | bde’o sñam du rlom par byed | |

’di na dbaṅ po gcig gis ni | | don gcig śes pa gaṅ yin pa | |de yaṅ don med par don med | |
don yaṅ de med par don med | |

ji ltar pha daṅ ma dag la | | brten nas bu ni ’byuṅ bśad pa | |de bźin mig daṅ gzugs brten nas
| | rnam par śes pa ’byuṅ bar bśad | |

yul ni ’das daṅ ma ’oṅs rnams | | dbad po daṅ bcas don med la | |de gñis las tha dad med phyir
| | gaṅ dag da ltar yaṅ don med | |

ji ltar mig ni ’khrul pa yis | | mgal ma’i ’khor lo ’dzin byed pa | |de bźin dbaṅ po rnams kyis
ni | | de lta’i yul dag ’dzin par byed | |

dbaṅ po rnams daṅ dbaṅ don rnams | | ’byuṅ ba rnams kyi raṅ bźin ’dod | |’byuṅ ba so sor don
med pas | | ’di dag don du don med do | |

’byuṅ rnams so sor tha dad na | | bud śiṅ med ba’i mer thal ’gyur | |’dus na mtshan ñid med
’gyur te | | lhag ma la yaṅ de ltar ṅes | |

de ltar ’byuṅ rnams rnam gñis su’aṅ | | don med pas na ’dus don med | |’dus pa don med ñid kyi
phyir | | gzugs kyaṅ don du don med do | |

