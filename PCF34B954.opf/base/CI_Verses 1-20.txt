ñes pa kun las rnam grol źiṅ | | yon tan kun gyis brgyan pa po | |sems can kun gyi gñen gcig
po | | thams cad mkhyen la bdag phyag ’tshal |

rgyal po khyod la chos sgrub phyir | | gcig tu dge ba’i chos bśad de | |dam pa’i chos kyi snod
la ni | | chos ’grub ’gyur te gaṅ źig la | |

daṅ por mṅon par mtho ba’i chos | | phyis ni ṅes par legs ’byuṅ ba | |gaṅ phyir mṅon par mtho
thob nas | | rim gyis ṅes par legs pa ’oṅ | |

de la mṅon mtho bde ba ste | | ṅes par legs pa thar par ’dod | |de yi bsgrub pa mdor bsdu na
| | mdor na dad daṅ śes rab bo | |

dad can ñid phyir chos la brten | | śes rab ldan phyir yaṅ dag rig | |’di gñis gtso bo śes rab
ste | | ’di sṅon ’gro ba dad pa yin | |

’dun daṅ źe sdaṅ ’jigs pa daṅ | | rmoṅs pas gaṅ źig chos mi ’da’ | |de ni dad pa can źes bya
| | ṅes par legs pa’i snod mchog yin | |

gaṅ źig lus ṅag yid kyi las | | thams cad legs par yoṅs brtags te | |bdag daṅ gźan la phan śes
nas | | rtag tu byed ba de mkhas pa | |

mi gsod pa daṅ rku spoṅ daṅ | | gźan gyi chuṅ ma spoṅ ba daṅ | |log daṅ phra ma rtsub ñid daṅ
| | ma ’brel smra ba yaṅ dag sdom | |

chags daṅ gnod sems med pa pa | | ñid kyi lta ba yoṅs spoṅ ba | |’di dag las lam dkar bcu ste
| | bzlog pa dag ni nag po yin | |

chaṅ mi ’thuṅ daṅ ’tsho ba bzaṅ | | rnam mi ’tshe daṅ gus sbyin daṅ | |mchod ’os mchod daṅ byams
pa ste | | mdor na chos ni de yin no | |

lus gduṅ byed pa ’ba’ źig las | | chos med ’di ltar de yis ni | |gźan la gnod pa spoṅ med ciṅ
| | gźan la phan ’dogs yod ma yin | |

sbyin daṅ tshul khrims bzod gsal ba | | dam chos lam po che la gaṅ | |ma gus lus gduṅ gnag lam
lta’i | | lam gol dag nas ’gro ba de | |

’khor ba’i ’brog ni mi bzad pa’i | | mtha’ yas skye bo śiṅ can du | |ñon moṅs gdug pas ’khyud
pa’i lus | | śin tu yun riṅ ’jug par ’gyur | |

gsod pa yis ni tshe thuṅ ’gyur | | rnam par ’tshe bas gnod pa maṅ | |rku ba yis ni loṅs spyod
phoṅs | | byi bo byed pas dgra daṅ bcas | |

brdzun du smra bas skur ba ste | | phra ma yis ni bśes daṅ ’bye | |tshig rtsub ñid kyis mi sñan
thos | | ma ’brel pa yis tshig mi btsun | |

brnab sems yid la re ba ’joms | | gnod sems ’jigs pa sbyin par byed | |log par lta bas lta ṅan
ñid | | chaṅ ’thuṅs pas ni blo ’khrul te | |

sbyin pa ma btaṅ dbul pa ñid | | log par ’tsho bas bslus pa ste | |kheṅs pa yis ni rigs ṅan
ñid | | phrag dog gis ni gzi chuṅ ñid | |

khro bas kha dog ṅan pa ñid | | mkhas la mi ’dri blun pa ñid | |mi ñid la ni ’bras bu ’di |
| kun gyi daṅ po ṅan ’gror ro | |

mi dge źes bya de dag gi | | rnam smin bsgrags pa gaṅ yin pa | |dge ba dag ni thams cad la |
| ’bras bu de ni bzlog te ’byuṅ | |

chags daṅ źe sdaṅ gti mug daṅ | | des bskyed las ni mi dge ba | |ma chags źe sdaṅ gti mug med
| | des bskyed las de dge ba yin | |

