pha ma sri źu lhur len daṅ | | rigs kyi gtso la rim gro daṅ | |loṅs spyod legs spyod bzod gtoṅ
daṅ | | tshig ’jam phra ma med bden pa’i | |

brtul źugs rtse gcig byas pa des | | lha yi dbaṅ po ñid thob nas | |da duṅ du yaṅ lha dbaṅ bgyid
| | de bas de ’dra’i chos bsten mdzod | |

rje’u chos sum brgya’i kha zas dag | | ñin re dus gsum byin ba bas | |byams pa yud tsam thaṅ
cig gi | bsod nams dag la char mi phod | |

lha mi byams par ’gyur ba daṅ | | de dag kyaṅ ni bsruṅ ba daṅ | |yid bde ba daṅ bde maṅ daṅ
| | dug daṅ mtshon gyis gnod med daṅ | |

’bad pa med par don thob daṅ | | tshaṅs pa’i ’jig rten skye ’gyur te | |gal te grol bar ma gyur
kyaṅ | | byams chos yon tan brgyad ’thob po | |

sems can rnams ni byaṅ chub tu | | sems bskyed bcug ciṅ brtan byas na | |ri dbaṅ rgyal po ltar
brtan źiṅ | | byaṅ chub sems ni rtag tu ’thob | |

dad pas mi khom ’gro mi ’gyur | | khrims kyis ’gro ba bzaṅ por ’gro | |stoṅ pa ñid la goms pa
yis | | chos rnams kun la chags med ’thob | |

g-yo med pas ni dran ldan ’thob | | sems par byed pas blo gros ’thob | |bkur sti byed pas don
rtogs ldan | | chos sruṅ śes rab can du ’gyur | |

chos mñan pa daṅ sbyin pa dag | | sgrib pa med par byas pa yis | |saṅs rgyas rnams daṅ ’grogs
pa ñid | | ’dod pa myur du ’thob par ’gyur | |

ma chags pas ni don ’grub ste | | ser sna med pas loṅs spyod ’phel | |ṅa rgyal med pas gtso
bor ’gyur | | chos la bzod pas gzuṅs ’thob po | |

sñiṅ po lṅa rnams byin pa daṅ | | ’jigs la mi ’jigs byin pa yis | |bdud rnams kun gyis mi tshugs
śiṅ | | stobs po che yi mchog tu ’gyur | |

mchog rten mar me phreṅ ba daṅ | | mun pa dag tu sgron ma daṅ | |mar me ’bru mar byin pa yis
| | lha yi mig ni ’thob par ’gyur | |

mchod rten mchod pa rol mo daṅ | | dril bu dag ni phul ba daṅ | |duṅ daṅ rṅa ni rab phul bas
| | lha yi rna ba ’thob par ’gyur | |

gźan gyi ’khrul pa mi gleṅ źiṅ | | yan lag ñams pa rnams mi brjod | |sems ni rjes su bsruṅs
pas na | | gźan gyi sems ni śes pa ’thob | |

lham daṅ bźon pa byin pa daṅ | | ñam chuṅ bkur ba byas ba daṅ | |bźon pas bla ma bkur ba yis
| | mkhas pas rdzu ’phrul thob par ’gyur | |

chos kyi ched daṅ de bźin du | | chos gźuṅ don dag dran pa daṅ | |chos kyi sbyin pa dri med
pas | | tshe rabs dran pa ’thob par ’gyur | |

dṅos rnams ṅo bo ñid med par | | yaṅ dag ji bźin yoṅs śes pas | |mṅon śes drug ba zag pa kun
| | zad pa mchog ni ’thob par ’gyur | |

sems can thams cad dgrol ba’i phyir | | de bźin ñid śes mñam ldan pa | |sñiṅ rjes brlan pa bsgoms
pa yis | | rnam pa’i mchog ldan rgyal bar ’gyur | |

smon lam sna chogs dag pa yis | | saṅs rgyas źiṅ ni dag par ’gyur | |thub dbaṅ rin chen phul
ba yis | | mtha’ yas ’od ni rnam par ’phro | |

de bas de ltar las ’bras dag | | mthun par mkhyen mdzad don du ni | |’gro la phan pa rtag tu
mdzod | | de ñid khyod la phan pa lags | |

rin po che’i phreṅ ba las byaṅ chub kyi tshogs bsdus pa źes bya ba ste le’u gsum pa’o ||

