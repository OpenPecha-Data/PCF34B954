ji ltar kha zas bza’ ñes pas | | phuṅ ba dag tu ’gyur ba daṅ | |bza’ legs tshe daṅ nad med daṅ
| | stobs daṅ bde bar ’gyur ba ltar | |

de bźin log par bzuṅ ba des | | phuṅ ba dag ni thob ’gyur źiṅ | |legs par śes pas bde ba daṅ
| | byaṅ chub bla na med pa thob | |

de phyir ’di la spoṅ ba daṅ | | med pa’i lta ba spaṅs nas ni | |don kun bsgrub phyir yaṅ dag
pa’i | | śes la nan tan mchog mdzod cig | |

chos ’di yoṅs su ma śes na | | ṅar ’dzin pa ni rjes su ’jug | |de las dge daṅ mi dge’i las |
| de las skye ba bzaṅ daṅ ṅan | |

de phyir ji srid ṅar ’dzin pa | | sel ba’i chos ’di ma śes pa | |de srid sbyin daṅ tshul khrims
daṅ | | bzod pa’i chos la gus par mdzod | |

las rnams sṅon du chos gtoṅ źiṅ | | bar du chos ldan tha mar yaṅ | |chos ldan bsgrub pa’i sa
bdag ni | | ’di daṅ gźan du gnod mi ’gyur | |

chos kyis ’dir grags bde ba daṅ | | ’di daṅ ’chi kar ’jigs pa med | |’jig rten gźan du bde ba
rgyas | | de bas rtag tu chos brten mdzod | |

chos ni lugs kyi dam pa ste | | chos kyis ’jig rten mṅon dgar ’gyur | |’jig rten dga’ bar gyur
pas kyaṅ | | ’di daṅ gźan du bslus mi ’gyur | |

chos min pas ni lugs ’dod gaṅ | | de yis ’jig rten mi dgar ’gyur | |’jig rten mi dga’ ñid kyi
phyir | | ’di daṅ gźan du dga’ mi ’gyur | |

don med rig pa ṅan ’gro’i lam | | gźan bslu lhur len mi bzad pa | |śes rab ’chal pa rnams kyis
ni | | ji ltar don gyis rig par byas | |

pha rol slu ba lhur len pa | | don du ji ltar lugs ldan yin | |des ni tshe rabs stoṅ phrag tu
| | bdag ñid kho na bslus par ’gyur | |

dgra la gnod pa bya na yaṅ | | skyon rnams btoṅ ste yon tan bsten | |des ni khyod kyis raṅ phan
’thob | | dgra bo yaṅ ni mi dgar ’gyur | |

sbyin daṅ sñan par smra ba daṅ | | phan daṅ don gcig spyod pa ste | |de dag rnams kyis ’jig
rten daṅ | | chos kyaṅ bsdu ba ñid du mdzod | |

rgyal po dag la ji lta bur | | bden gcig yid ches brtan bskyed pa | |de las bzlog ste brdzun
pa ni | | yid mi ches par byed pa’i mchog | |

slu ba med ldan bden min te | | sems pas bsgyur ba don du min | |gźan la gcig tu phan pas bden
| | mi phan phyir ni cig śos min | |

ji ltar rgyal po’i ñes ba dag | | sbyin gsal gcig gis sbed pa ltar | |de bźin ’duṅs pa’aṅ de
dag gi | yon tan bdog pa thams cad ’joms | |

ñe bar źi ba zab pa’i phyir | | mchog tu gus pa byed par ’gyur | |gus pas brjid la bka’ yaṅ
btsan | | de bas ñe bar źi ba bsten | |

śes rab ldan pas blo mi ’phrogs | | gźan gyi driṅ mi ’jog ciṅ brtan | |slu bas mi tshugs rgyal
po ste | | de bas śes rab lhur blaṅ mdzod | |

bden gtoṅ źi daṅ śes rab daṅ | | bzaṅ po bźi ldan mi dbaṅ ni | |chos bzaṅ rnam pa bźi lta bur
| | lha mi rnams kyis bstod par ’gyur | |

phebs par smra źiṅ dag gyur pa | | śes rab sñiṅ rje dri med daṅ | |lhan cig ’grogs na rtag tu
yaṅ | | śes rab daṅ ni chos kyaṅ ’phel | |

