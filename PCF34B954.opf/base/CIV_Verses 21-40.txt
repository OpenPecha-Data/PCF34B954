chos ldan don du mi gñer ba | | rgyal po gźan yul gnas rnams la’aṅ | |rjes su gzuṅ bar bgyid
pa dag | | ci rigs pa ni rab tu mdzod | |

chos kyi gźi ni thams cad du | | chos ’khor sna bos mi g-yel ba | |mi gzan mkhas śiṅ chos mthun
pa | | de dag rnams la mi gnod skos | |

lugs śes chos daṅ ldan la ’jam | | gtsaṅ źiṅ sñiṅ ñe mi sdaṅ ba | |rigs bzaṅ ṅaṅ tshul phun
sum tshogs | | byas pa gzo ba’i blon po skos | |

gtoṅ phod ma chags dpa’ ba daṅ | | ’jam źiṅ ran spyod brtan pa daṅ | |rtag tu bag ni yod pa
daṅ | | chos daṅ ldan pa’i dmag dpon skos | |

chos kyi daṅ tshul gtsaṅ la bzo | | don śes gtsug lag la mkhas pa | |tshul ldan sñoms śiṅ ṅaṅ
’jam pa | | rgan rabs rnams ni sna bor skos | |

zla re źiṅ ni de dag las | | ñid kyis ’du ’god kun gson te | |gsan nas chos kyi gźi sogs kyi
| | don kun ñid kyis bka’ stsol cig | |

khyod kyi rgyal srid chos don du | | grags don ’dod slad ma lags na | |de ni śin tu ’bras bur
bcas | | de las gźan du ’gyur ma mchis | |

mi dbaṅ da lta ’jig rten na | | phal cher phan tshun ltor ’dzud pas | |ji ltar khyod kyi rgyal
srid daṅ | | chos su ’gyur ba de bźin gson | |

śes pas rgan źiṅ rigs bzaṅ ba | | rigs pa śes la sdig la ’dzem | |naṅ gśin dgos pa mthoṅ ’gyur
ba | | maṅ po rtag tu khyod kyis sogs | |

chad pa gzuṅ daṅ brdeg la sogs | | rigs pha’aṅ khyod kyis mi bgyi ste | |sñiṅ rjes brlan par
bgyis nas ni | | rtag tu rjes su gzuṅ bar mdzod | |

mi bzad sdig pa byed pa yi | | lus can dag ni thams cad la’aṅ | |rgyal po khyod kyis rtag par
yaṅ | | sñiṅ rjes phan sems kho na bskyed | |

mi bzad sdig can gsod byed la | | khyad par du yaṅ sñiṅ rje bgyi | |bdag ñid ñams pa de bdag
ñid | | bdag ñid chen po’i sñiṅ rje’i gnas | |

ñin gcig bźin nam źag lṅa bar | | ñams chuṅ btson rnams gtoṅ bar mdzod | |lhag ma rnams kyaṅ
ci rigs mdzod | | ’ga’ yaṅ mi dgrol min par mdzod | |

khyod ni ’ga’ la’aṅ gtaṅ sems med | | de las sdom pa min pa skye | |sdom pa ma yin de las ni
| | rgyun mi ’chad par sdig pa sogs | |

btson ni ji srid ma btaṅ ba | | de yi bar du ’dreg mkhan daṅ | |khrus daṅ bza’ daṅ btuṅ ba daṅ
| | sman daṅ ldan pas bde bar bgyi | |

snod med pa yi bu dag la | | snod du ruṅ bar bya ’dod ltar | |sñiṅ rje yis ni tshar gcad bya’i
| | sdaṅ bas ma yin nor phyir min | |

rab sdaṅ gsod par byed pa’i mi | | brtags te legs par śes bgyis nas | |mi gsad gnod par mi bgyi
bar | | yul nas bskrad pa dag tu mdzod | |

raṅ dbaṅ yod par yul kun yaṅ | | bya ma rta yi spyan gyis gzigs | |rtag tu bag yod dran ldan
pas | | chos daṅ mthun pa’i don mdzod cig | |

yon tan gnas la bdag ñid kyis | | rab sbyin bkur sti rim gro dag | |rgya che rjes su mthun sbyar
źiṅ | | lhag ma rnams la’aṅ ci rigs bgyi | |

rgyal po’i ljon śiṅ bzod grib can | | bkur sti’i me tog rgyas gyur ciṅ | |rab sbyin ’bras bu
che ldan la | | dmaṅs kyi bya rnams bsten par ’gyur | |

