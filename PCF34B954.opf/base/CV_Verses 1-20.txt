|| de nas rab tu byuṅ ba yis | | daṅ por bslab la rab gus bya | |so sor thar pa ’dul bcas daṅ
| | maṅ thos don gtan dbab la bsgrim | |

de nas ñes pa phran tshegs śes | | ñes pa’i gźi rnams spaṅ bar bya | |lda bcu rtsa bdun bsgrags
pa rnams | | ’bad de ṅes par brtag par bya | |

khro ba sems kyi ’khrug pa ste | | de daṅ rjes ’brel khon du ’dzin | |’chab pa sdig pa ’chab
pa ste | | ’tshig pa sdig la źen pa’o | |

g-yo ni śin tu slu ba ste | | sgyu ni sems rgyud gya gyu la | |phrag dog gźan gyi yon tan gduṅ
| | ser sna gtoṅ bas ’jigs pa ñid | |

ṅo tsha med daṅ khrel med pa | | raṅ daṅ gźan la mi ’dzem pa’o | |kheṅs pa ’dud par mi byed
pa | | ñes rtsom khros pas bslad pa’o | |

rgyags pa dregs pa bag med pa | | dge ba rnams la mi sbyor ba’o | |ṅa rgyal rnam pa bdun yin
te | | de ni rab tu phye ste bśad | |

de la mṅon par rlom byed pa | | dman pa dman źiṅ mñam daṅ mñam | |mñam pas lhag pa mñam sñam
pa | | bdag ñid ṅa rgyal źes pa’o | |

chos gaṅ bdag ñid khyad ’phags daṅ | | mñam par rlom pa gaṅ yin de | |lhag pa’i ṅa rgyal khyad
’phags pas | | khyad par ’phags par rlom pa gaṅ | |

śin tu mtho bas mtho sñam pa | | ṅa rgyal las kyaṅ ṅa rgyal te | |’bras kyi steṅ du phol mig
dag | | byuṅ ba bźin du thu ba yin | |

ñe bar len pa źes bya ba | | lṅa po stoṅ pa de dag la | |rmoṅs pas ṅa sñam ’dzin pa gaṅ | |
de ni ṅa’o sñam par bśad | |

’bras ma thob par thob sñam pa | | gaṅ yin mṅon pa’i ṅa rgyal te | |sdig las byed la bstod pa
ni | | mkhas pas log pa’i ṅa rgyal rtogs | |

bdag dgos med pa ñid do źes | | bdag ñid smod pa gaṅ yin des | |dman pa’i ṅa rgyal źes bya ste
| | de dag mdor bdun bśad pa’o | |

tshul ’chos rñed daṅ bkur sti’i phyir | | dbaṅ po sdom par byed pa ste | |kha gsag rñed daṅ
bkur ste’i phyir | | tshig ’jam sṅar ni smra ba’o | |

gźogs sloṅ de ni thob bya’i phyir | | gźan gyi rdzas la bsṅags byed pa’o | |thob kyis ’jal ba
rñed pa’i phyir | | mṅon sum gźan la smod byed pa | |

rñed pas rñed pa rnam ’dod pa | | sṅar thob pa la bsṅags byed pa’o | |skyon zlos gźan gyi ’khros
gyur pa | | de daṅ de ni gaṅ zlos pa’o | |

sbuṅs med so sor ma brtags par | | nad las gyur pa’i sloṅ ba’am | |bdag gi yo byad ṅan pa la
| | chags ṅan le lo can gyi yin | |

tha dad ’du śes ’du śes gaṅ | | chags sdaṅ mun gyis bsgribs pa’o | |yid la mi byed gaṅ yin de
| | sems la lta ba med par bśad | |

mthun par bya ba rnams la ni | | le los bkur sti ñams pa gaṅ | |bla mar bcom ldan tshul min
te | | skye bo ṅan pa yin par ’dod | |

źen pas kun nas dkris pa chuṅ | | ’dod pa’i ’dod chags las byuṅ ba’o | |yoṅs źen ’dod pa las
byuṅ ba’i | | kun nas dkris pa che rab yin | |

chags pa raṅ gi rdzas la ni | | chags pas ’dod chags ldan pa’i yid | |gźan gyi rdzas la źen
pa ni | | mi rigs chags pa źes bya’o | |

