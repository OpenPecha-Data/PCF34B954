tshe rabs kun tu rjes ’braṅ ba’i | | mṅon śes lṅa po thob par śog | |sems can kun la rnam kun
tu | | rtag tu phan bde bgyid par śog | |

’jig rten kun na skye bo gaṅ | | sdig pa byed par ’dod gyur pa | |de dag thams cad gnod med
par | | rtag tu cig car zlog gyur cig | |

sa daṅ chu daṅ me daṅ rluṅ | | sman daṅ dgon pa’i śiṅ bźin du | |rtag tu sems can thams cad
kyis | | raṅ dgar dgag med spyod par śog | |

sems can rnams la srog bźin phaṅs | | bdag las de dag ches phaṅs śog | |bdag la de dag sdig
smin ciṅ | | bdag dge ma lus der smin śog | |

ji srid sems can ’ga’ źig kyaṅ | | gaṅ du ma grol de srid du | |de phyir bla na med pa yi |
| byaṅ chub thob kyaṅ gnas gyur cig | |

de ltar brjod pa’i bsod nams gaṅ | | gal te de ni gzugs can gyur | |gaṅ g’a’i bye ma sñed kyi
ni | | ’jig rten khams su śoṅ mi ’gyur | |

de ni bcom ldan ’das kyis gsuṅs | | gtan tshigs kyaṅ ni ’di la snaṅ | |sems can khams ni tshad
med la | | phan ’dod de ni de ’dra’o | |

de ltar bdag gis khyod la ni | | mdor bsdus chos bśad gaṅ yin de | |khyod la ji ltar rtag tu
sku | | phaṅs pa bźin du phaṅs par mdzod | |

gaṅ la chos de phaṅs gyur pa | | de la don du bdag lus phaṅs | |phaṅs la phan pa bya dgos na
| | de ni chos kyis byed par ’gyur | |

de bas chos ni bdag bźin bsten | | chos bźin du ni bsgrub pa daṅ | |bsgrub pa bźin du śes rab
daṅ | | śes rab bźin du mkhas pa bsten | |

gtsaṅ źiṅ byams la blo ldan pa | | phebs pas phan pa smra ba la | |gaṅ źig bdag ṅan dogs byed
pa | | de ni raṅ don chud kyaṅ son | |

dge ba’i bśes gñen de dag gi | mtshan ñid mdor bsdus mkhyen par mdzod | |chog śes sñiṅ rje tshul
khrims ldan | | ñon moṅs sel ba’i śes rab can | |

de dag gis ni khyod bstan na | | khyod kyis mkhyen gyi gus par mdzod | |lugs ni phun sum tshogs
pa ’dis | | grub pa yi ni mchog thob ’gyur | |

bden daṅ sems can ’jam smra źiṅ | | bde ba’i ṅaṅ tshul bsñen dka’ ba | |tshul ldan khyad du
gsod mi ’dod | | raṅ dbaṅ legs par smra bar mdzod | |

legs btul bag la ñal gtoṅ daṅ | | brjid bag ldan źiṅ sems źi ba | |rgod pa med ciṅ mtha’ mi
riṅ | | g-yo ba med daṅ ṅes par mdzod | |

zla ba ña bźin ṅes pa daṅ | | ston gyi ña bźin gzi ldan daṅ | |rgya mtsho bźin du zab pa daṅ
| | ri rab bźin du chos brtan mdzod | |

ñes pa kun las rnam grol źiṅ | | yon tan kun gyis brgyan gyur te | |sems can kun gyi ñer ’tsho
daṅ | | thams cad mkhyen pa ñid du mdzod | |

chos ’di rgyal po ’ba’ źig la | | bstan pa kho nar ma bas kyi | |sems can gźan la’aṅ ci rigs
par | | phan par ’dod pas bstan pa lags | |

bdag daṅ gźan rnams yaṅ dag par | | rdzogs pa’i saṅs rgyas ’grub bgyi slad | |rgyal po gtam
du bgyi ba ni | | gdugs re źiṅ yaṅ bsam pa’i rigs | |

tshul khrims skye bo bla ma mchog bkur bzod daṅ de bźin phrag dog med | | sar sna daṅ bral re
ba med par byas nas gźan don nor can daṅ | | phoṅs par gyur la phan byed mchog daṅ mchog
min yoṅs gzuṅ dor ba daṅ | | dam chos yoṅs bzuṅ byaṅ chub don phyir gñer ba rnams kyis rtag
tu bya | |

rin po che’i phreṅ ba las byaṅ chub sems dpa’i spyod pa’i le’u bstan pa ste lṅa pa’o ||

|| rgyal po la gtam bya ba rin po che’i phreṅ ba źes bya ba slob dpon chen po ’phags pa klu
sgrub kyis mdzad pa rdzogs so || || rgya gar gyi mkhan po dzñ’a na garbha daṅ | bod kyi lo
ts’a ba dge sloṅ klu’i rgyal mtshan gyis bsgyur ciṅ źus te gtan la phab pa’o || || slad kyis
rgya gar gyi mkhan po ka na ka wa rma daṅ | bod kyi lo ts’a ba pa tshab ñi ma grags kyis
rgya dpe gsum la gtugs nas legs par bcos pa’o || || ’dis kyaṅ ’khor ba sdug bsṅal gyi rgya
mtsho skem nus par gyur cig ||

