de dag daṅ por rab dga’ ba | | byaṅ chub sems dpa’ dga’ byed phyir | |kun du sbyor ba gsum spaṅs
śiṅ | | de bźin gśegs pa’i rigs skyes phyir | |

de yi rnam par smin pas na | | sbyin pa’i pha rol phyin mchog ’gyur | |’jig rten khams ni brgya
g-yo źiṅ | | ’dzam gliṅ dbaṅ phyug chen por ’gyur | |

gñis pa dri ma med ces bya | | lus daṅ ṅag daṅ sems kyi las | |bcu char dri ma med pa’i phyir
| | ṅaṅ gis de dag la gnas phyir | |

de yi rnam par smin pas na | | tshul khrims pha rol phyin mchog ’gyur | |dpal ldan rin chen
bdun gyi bdag | | ’gro phan ’khor los sgyur bar ’gyur | |

sa gsum pa ni ’od byed pa | | ye śes źi ba’i ’od ’byuṅ phyir | |bsam gtan mṅon śes skye ba daṅ
| | ’dod chags źe sdaṅ yoṅs zad phyir | |

de yi rnam par smin pas ni | | bzod daṅ rtson ’grus lhag par spyod | |lha yi dbaṅ chen mkhas
pa ste | | ’dod pa’i ’dod chags zlog pa yin | |

bźi pa ’od ’phro can źes bya | | yaṅ dag ye śes ’od ’byuṅ phyir | |byaṅ chub phyogs mthun ma
lus pa | | khyad par du ni bsgoms pa yis | |

de yi rnam par smin pas ni | | rab ’thab bral gnas lha rgyal ’gyur | |’jig tshogs lta ba rab
byuṅ ba | | kun nas ’joms byed mkhas pa yin | |

lṅa pa śin tu sbyaṅ dka’ bdud | | kun gyis śin tu thub dka’i phyir | |’phags pa’i bden sogs
phra mo’i don | | śes la mkhas pa ’byuṅ ba’i phyir | |

de yi rnam par smin pas ni | | dga’ ldan gnas kyi lha rgyal ’gyur | |mu stegs byed pa thams
cad kyi | | ñon moṅs lta gnas zlog byed pa’o | |

drug la mṅon phyogs śes bya ste | | saṅs rgyas chos la mṅon phyogs phyir | |źi gnas lhag mthoṅ
goms pa yis | | ’gog pa thob pas rgyas pa’i phyir | |

de yi rnam par smin pas ni | | lha yi rgyal po rab ’phrul ’gyur | |ñan thos rnams kyis mi ’phrogs
pa | | lhag pa’i ṅa rgyal can źi byed | |

bdun pa riṅ du soṅ ba ste | | graṅs ni riṅ du soṅ ldan phyir | |gaṅ phyir skad cig skad cig
la | | der ni ’gog la sñoms par ’jug | |

de yi rnam par smin pas ni | | dbaṅ sgyur lha yi bdag por ’gyur | |’phags pa’i bden mṅon rtogs
śes pa’i | | slob dpon khyu mchog chen por ’gyur | |

de bźin brgyad pa gźon nu’i sa | | mi g-yo ba de mi rtog phyir | |mi g-yo de bźin lus daṅ ni
| | dag sems spyod yul bsam mi khyab | |

de yi rnam par smin pas ni | | stoṅ gi bdag po’i tshaṅs par ’gyur | |dgra bcom raṅ saṅs rgyas
sogs kyis | | don gtan ’bebs la ’phrogs pa med | |

sa dgu pa ni legs pa yi | | blo gros źes bya rgyal tshab bźin | |gaṅ phyir so so yaṅ dag rig
| | thob pas ’di la blo gros bzaṅ | |

de yi rnam par smin pas ni | | stoṅ gñis bdag po tshaṅs par ’gyur | |sems can bsam pa dris pa
la | | dgra bcom sogs kyis ’phrogs pa med | |

bcu pa chos kyi sprin yin te | | dam pa chos kyi char ’bebs phyir | |byaṅ chub sems dpa’ saṅs
rgyas kyis | | ’od zer dag gis dbaṅ bskur phyir | |

de yi rnam par smin pas ni | | gnas gtsaṅ lha yi bdag por ’gyur | |bsam yas ye śes yul gyi bdag
| | dbaṅ phyug chen po mchog yin no | |

